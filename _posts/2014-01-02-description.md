---
title: "Beskrivning"
bg: pink  #defined in _config.yml, can use html color like '#0fbfcf'
color: white   #text color
fa-icon: rocket
---

# Smart Norrköping 2020

Tänk dig ett Norrköping med en gladare, friskare befolkning i en intelligent, omtänksam stad som förser sina invånare med allt från tänkande hus till talande spårvagnshållplatser. En smart stad med funktioner som rör intelligenta elnät, en högeffektiv kollektivtrafik, och resursmedveten avfallshantering. Eller uppkopplade cyklar för alla att använda, och lediga parkeringsplatser utan automater.

En stad blir ofta inte bättre än summan av sina system. En smart stad har ett holistiskt perspektiv och är ett system som tar hänsyn till alla subsystem. Det innebär att det måste finnas kopplingar och samverkan mellan de olika systemen. Det kan ge både en effektivare hantering av förvaltningen men också bättre service för medborgarna.

Vi tror att Norrköping kan bli ännu bättre, och vårt stadsliv ännu enklare genom en smart användning av ny teknik, en större integration av befintliga system, och en kreativ injektion av idéer från morgondagens stadsinvånare.

Därför vill vi att du är med och bidrar till projektet **Smart Norrköping 2020.** Projektet syftar till att involvera Norrköpings Kommun och invånare i processen att göra Norrköping till en mer attraktiv och hållbar stad. 

Vi påbörjar vår resa till en smartare **Norrköping den 23 september kl 08.00 – 12.00, i Strykbrädan, Laxholmstorget 3.**